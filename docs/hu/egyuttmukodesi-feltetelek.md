# Együttműködési feltételek
**Szolgáltató:** Valionix
**Tevékenységi kör:** Webfejlesztés,programozás, webdesign, grafikai tervezés
**Érvényes:** 2025.05.07-től visszavonásig

## 1. Szolgáltatások köre
A megrendelő az alábbi szolgáltatásokra kérhet ajánlatot:

- Webdesign, reszponzív felület- és UI/UX tervezés
- Webfejlesztés (WordPress vagy saját kódolású megoldás)
- Logó- és arculattervezés
- Grafikai anyagok tervezése (plakátok, szórólapok, névjegykártyák, social media sablonok)
- Weboldalak karbantartása (kizárólag az általam készített projektekre)

## 2. Ajánlatadás és szerződéskötés

- Minden projekt esetében írásos árajánlat készül (e-mail formájában).
- Az ajánlat érvényessége: 15 naptári nap.
- Az ajánlat elfogadása után írásos szerződés megkötése kötelező.
- A munkakezdés feltétele: 50% előleg megfizetése.

## 3. Határidők, projektindulás, prioritás

- A projekt megkezdése az előleg beérkezését követően történik.
- A várakozási idő az ajánlat elfogadásától számított legfeljebb 15 naptári nap.
- A határidőt minden esetben közös megegyezéssel határozzuk meg írásban.
- Minden projektet érkezési sorrendben dolgozok fel.
Amennyiben a megrendelő sürgősségi feldolgozást igényel, felár kerülhet felszámításra.

## 4. Anyagok biztosítása

- A megrendelő felelőssége, hogy minden szükséges szöveges, képi vagy más anyagot biztosítson a projekt elindításához.
- Amennyiben a projekt teljesen a nulláról épül fel, a szükséges kreatív tartalmakat (pl. szövegírás, stock képek keresése stb.) felár ellenében vállalom.

## Módosítások és változtatások

- A módosításokra és körök számára vonatkozó részletes szabályozás a letölthető PDF dokumentumban található, amely a szolgáltatás megrendelésekor e-mailben is megküldésre kerül.
- A szerződés aláírásával a megrendelő ezeket a feltételeket tudomásul veszi és elfogadja.

## 6. Fizetési feltételek

- A projekt indulásakor: 50% előleg.
- A projekt lezárásakor, a végleges verzió jóváhagyása után: 50% fennmaradó összeg.
- Az utolsó részlet megfizetését követően kerül sor a projekt végleges átadására (pl. forrásfájlok, hozzáférések, élesítés).
- Fizetési határidő: 8 naptári nap (számlázástól számítva).

## 7. Karbantartás

- Karbantartási szolgáltatást kizárólag az általam készített weboldalakra vállalok.
- Harmadik fél által készített, vagy más szolgáltató által korábban épített oldalakhoz nem vállalok garanciát, javítást vagy rendszeres karbantartást.

## 8. Felelősség és jogok

- A projekt lezárását és átadását követően a megrendelő teljes felelősséget vállal a tartalomért és annak frissítéséért.
- A weboldalon használt külső bővítmények, sablonok, vagy szolgáltatók (pl. tárhely) hibájából fakadó problémákért felelősséget nem vállalok.
- Amíg a teljes projekt ára nincs kifizetve, minden általam készített grafika, webdesign, logó, weboldal vagy más kreatív tartalom az én tulajdonom marad. Ezeket a megrendelő nem használhatja fel, amíg nem fizette ki a teljes díjat.
- A munka teljes kifizetése után a megrendelő jogot kap a kész anyag használatára a saját céljaira (pl. weboldal működtetésére, logó használatára stb.).
- Fontos: a munka elkészítése után a szerzői jog (azaz a tulajdonjog és az alkotói jogok) nálam marad, kivéve, ha erről külön, írásos megállapodás születik.
- Ha a megrendelő teljes körű tulajdont szeretne (pl. kizárólagos jogot, átruházott szerzői jogot), akkor erről külön díjazással és írásos megállapodással lehet egyeztetni.

## 9. Portfólióhasználat

- Minden elkészült projekt megjelenhet referenciaként a saját portfóliómban, weboldalon vagy közösségi médiában.
- Amennyiben a megrendelő ezt nem kívánja, ezt írásban köteles jelezni, még a szerződés megkötése előtt.

## 10. Lemondás, felmondás

- A megrendelő jogosult a projektet lemondani. Ebben az esetben a már elvégzett munka arányos díját köteles megfizetni.
- A Szolgáltató fenntartja a jogot a projekt felfüggesztésére, ha a megrendelő nem biztosítja a megfelelő együttműködést (anyagszolgáltatás, válaszidő, stb.).

## 11. Adatvédelem

A megrendelő által átadott adatok (személyes adatok, hozzáférések, tartalmi anyagok) kizárólag a projekt megvalósításához kerülnek felhasználásra, és harmadik félnek semmilyen körülmények között nem kerülnek továbbításra, kivéve jogszabályi kötelezettség esetén.

## 12. Vitás kérdések

A felek igyekeznek minden vitás kérdést békés úton rendezni. Ennek sikertelensége esetén a magyar jogszabályok szerint illetékes bíróság jár el.

Készült: 2025. május 7.
Szerző: Franyó Valentin, egyéni vállalkozó
Vállalkozás neve: Valionix

A dokumentumban foglaltak az aláírás napjától érvényesek.
A dokumentum bármilyen felhasználása csak a szerző írásos engedélyével történhet.
